\documentclass{fithesis3}
\thesissetup{
	faculty=fi
	,title=Sadzba bibliografie podľa normy ISO 690
	,author=Dávid Lupták
	,advisor={Doc.\ RNDr.\ Petr Sojka,\ Ph.D.}
	,keywords={ISO 690:2011, Bib\LaTeX}}
\usepackage[slovak]{babel}

\begin{document}
\chapter{Úvod}

\chapter{Implementácie normy ISO 690}
Dodržiavanie normy ISO 690 patrí medzi najčastejšie doporučenia pri tvorbe citácií a bibliografických záznamov v rámci kvalifikačných prác v akademickom prostredí. Preto vzniklo už niekoľko implementácií pre rôzne programy a nástroje, ktoré využitie tejto normy podporujú. V tejto kapitole autor popíše existujúce programy a nástroje implementujúce normu ISO 690. Hoci nepôjde o implementácie v rámci balíka Bib\LaTeX, aj napriek tomu nám tento popis poskytne lepší náhľad do problematiky týkajúcej sa normy ISO 690.

	\section{Citace.com}
	Portál citace.com patrí medzi najpoužívanejšie generátory citácií v Českej republike [cite -- naucte sa citovat]. Ide o voľne dostupnú online službu generujúcu citácie podľa normy ČSN ISO 690:2011. V rámci veľkého množstva online generátorov citácií predčí ostatné práve svojou jednoduchosťou používania, čomu zodpovedá aj motto portálu \uv{...citovat je snadné}.

	Samotný projekt citace.com vznikol v roku 2003, pôvodne ako študentský projekt pod názvom Bibliografické citácie. V súčasnosti je však skôr známy už len ako citace.com. Autorom je Martin Krčál, ktorého bezpochyby možno označiť za duchovného otca projektu. Vedúcim projektu je dodnes a jeho aktuálnou pracovnou náplňou je metodické vedenie a riadenie projektu. Veľmi rýchlo po vzniku projektu sa služba citace.com dostala do povedomia študentov na Masarykovej univerzite, ale aj na iných vysokých školách v Českej republike a na Slovensku. Postupne si v univerzitnom prostredí získala relatívne vysoké renomé nielen medzi študentami, ale dokonca aj vyučujúcimi. Dnes patrí medzi najpoužívanejšie generátory citácií v Českej republike.

	Spočiatku mal projekt za cieľ poskytnúť užívateľom jednoduchý nástroj na generovanie citácií. Neskôr sa však z jednoduchého generátora citácií stal citačný softvér. Projekt citace.com totiž okrem bezplatnej verzie generátoru citácií poskytuje aj komerčne využívaný produkt s názvom Citace PRO. Ten je určený a vyvíjaný najmä pre inštitúcie, nakoľko ide o komplexný citačný manažér. Okrem základnej funkcionality generovania citácií poskytuje širšiu paletu citačných štýlov, úložisko pre dokumenty, možnosť spolupráce pri tvorbe citácií v rámci danej inštitúcie i mimo nej, podporu inštitucionálnej autentizácie a ďalšie funkcie.

	Služba od svojho vzniku prešla niekoľkými zmenami, čo je v rámci životného cyklu softvéru prirodzená vlastnosť. Musela totiž reagovať nielen na technologický pokrok, ale rovnako aj na potreby užívateľov alebo aktualizáciu samotnej normy ISO 690. Spomedzi množstva funkcií aktuálnej verzie systému si určite zaslúži vyzdvihnúť dohľadávanie citácií, ktoré výrazne zjednodušuje tvorbu citácií. Na vygenerovanie požadovanej citácie užívateľovi stačí zadať len názov diela alebo niektorý z jednoznačných identifikátorov, tj. ISBN alebo DOI. Z knihovných katalógov sa záznam dohľadá a automaticky sa vyplnia príslušné polia vo formulári, ktoré si potom užívateľ môže dodatočne upraviť.

	Výrazným a hlavným podnetom k jednej z najrozsiahlejších zmien projektu bola už spomínaná aktualizácia normy ISO 690. Dôsledkom tejto aktualizácie bolo aj vytvorenie interpretácie normy poprednými odborníkmi na problematiku citácií v Českej republike. Tento dokument slúžil ako podklad pre implementáciu normy na portáli citace.com, zároveň však nadobudol veľkú váhu aj v rámci komunity užívateľov. V základnej verzii teraz služba vychádza práve z tejto normy, tj. normy ČSN ISO 690 z roku 2011.
	
	V bezplatnej online verzii ponúka služba citace.com práve citovanie a tvorbu bibliografických záznamov podľa spomínanej normy ČSN ISO 690:2011. V rámci spoplatnenej varianty Citace PRO je však k dispozícii množstvo ďalších štýlov, a to v počte viac ako 8000. Na webstránke je však pri vyhľadávaní na výber 421*50 + 39 štýlov, čo činí viac ako 21000. Takýto vysoký počet štýlov oproti deklarovanému počtu uvádzanému na hlavných informačných stránkach portálu je spôsobený niekoľkými faktormi. Prvým z nich je počet variánt citovania pri každom z nich. Ak zoberieme do úvahy napríklad spomínanú normu ISO 690, tá uvádza hneď tri metódy citovania, pričom ešte aj pri jednotlivých metódach ponúka na výber niekoľko možností, ako je možné citáciu v texte zapísať. Ďalším faktorom takéhoto vysokého počtu sú jazykové mutácie, a to hneď na minimálne dvoch úrovniach. Jedna z nich je preklad pomocou lokalizačných súborov a tou druhou sú oficiálne preklady noriem zabezpečované úradmi pre technickú normalizáciu, metrológiu a štátne skúšobníctvo na národnej úrovni. Skutočný počet unikátnych štýlov sa tým pochopiteľne značne znižuje.
	
	Citačné štýly sú implementované pomocou programovacieho jazyka Citation Style Language (CSL). Podobne ako iné citačné manažéry, aj citace.com využíva oficiálny repozitár projektu The Citation Style Language, kde sú všetky štýly umiestnené pod licenciou Creative Commons Attribution-ShareAlike (BY-SA). [https://github.com/citation-style-language/styles] Pri výbere citačných štýlov je však viditeľné, že portál citace.com ponúka oproti oficiálnemu repozitáru CSL k dispozícii aj niekoľko ďalších (prispôsobených) štýlov. Prevažne sú to špecificky upravené oficiálne dostupné štýly, ktoré vznikli napríklad pre rôzne akademické inštitúcie alebo s ohľadom na národné interpretácie noriem.
	
	Pri tvorbe bibliografického záznamu má užívateľ na výber k dispozícii celú plejádu typov dokumentov, ktoré možno citovať. Obsiahnuté sú nielen základné typy všeobecného charakteru, ale aj špecifické druhy, ktoré nie sú priamo obsiahnuté ani v samotnej norme. Resp. norma presne neuvádza, ako takéto diela citovať, väčšinou sa to odvodzuje zo všeobecnejších typov dokumentov. Česká interpretácia normy ISO 690 však ponúka vzor aj na tvorbu takýchto bibliografických citácií, a to konkrétne pre kvalifikačné práce, archívne dokumenty a rukopisy, legislatívne dokumenty či informácie získané osobným kontaktom [https://sites.google.com/site/novaiso690/co-norma-neresi].
	
	Nespornou výhodou tvorby bibliografických záznamov na portáli citace.com je automatické generovanie citácie už pri jej samotnom vytváraní. Oproti ostatným generátorom teda ponúka aktuálny náhľad na vytváranú citáciu, postupne podľa vypĺňania jednotlivých polí záznamu. To užívateľovi ponúka lepší náhľad na samotnú tvorbu citácie a pre nás ponúka aj detailnejší pohľad na samotnú implementáciu. Pri výbere konkrétneho typu dokumentu sú v niektorých prípadoch určité prvky citácie už predvyplnené bez toho, aby sme vôbec nejaký údaj zadávali. Uveďme to na príklade tvorby citácie elektronických typov dokumentov (elektronická kniha, periodikum, článok, zborník a pod.), pri ktorých je automaticky doplnený dátum citovania (informácia [cit. YYYY-MM-DD]) a keďže ide o elektronické dokumenty, aj typ nosiča (prednastavená hodnota je online -- a to aj v prípade ak pole typ nosiča pri úprave citácie zostane nevyplnené). Ďalšími príkladmi by mohli byť napríklad diela, ktoré sú súčasťou inej publikácie, typicky článok v zborníku a pod., kde je zase predvyplnený údaj \uv{In:} poukazujúci práve na fakt, že ide o súčasť iného diela. S týmto identifkátorom však nie je možné ďalej hýbať -- t.j. upravovať ho, nakoľko podľa normy ide o pevne daný predpis, môže sa líšiť nanajvýš v rôznych jazykových lokalizáciách. Typicky však prevláda identifikátor \uv{In:} aj naprieč jazykovými mutáciami.
	
	Norma ISO 690 uvádza presné poradie údajov pri jednotlivých typoch dokumentov, rovnako aj ktoré údaje sú povinné a ktoré iba voliteľné. Na portáli citace.com je toto v generátore citácii pri jednotlivých dielach vizuálne odlíšené, pri kontrole údajov je v prípade chýbajúcich povinných polí zobrazená chybová hláška. Chýbajúce povinné údaje síce generátor ohlási, avšak naďalej umožní užívateľovi vytvorenie citácie. Úplnosť, resp. neúplnosť povinných údajov môže v prípade implementácie v jazyku csl spôsobiť komplikácie, a to v podobe nekonzistencie interpunkcie, počtu medzier medzi jednotlivými položkami bibliografického záznamu, prípadne celkovo chybnej podoby bibliografického záznamu (nesplňujúci požadovanú normu).
	
	Ďalšie odlišnosti vytvorenej citácie a bibliografického záznamu je možné vidieť aj naprieč rôznymi implementáciami štýlov danej normy. Citace.com označuje niektoré štýly, ktoré má v ponuke na výber, ako štýly garantované. Sú to prevažne štýly mimo verejného repozitára csl štýlov, pričom práve porovnaním týchto štýlov s tými voľne dostupnými narážame na nieľko rozdielov. Ide napríklad o používanie skratky \uv{et al.} v prípade uvádzania viacerých autorov. Samotná norma hovorí o tom, že by mali byť uvedené všetky mená tvorcov diela, pokiaľ je to možné. V prípade, že sú niektoré mená vynechané, uvedie sa meno prvého tvorcu a po ňom nasleduje fráza \uv{et al.}, \uv{aj.}, \uv{a kol.} alebo iný ekvivalantný výraz, samozrejme s ohľadom na jazykovú lokalizáciu dokumentu. V tomto bode teda dochádza k miernym rozdielom medzi rôznymi implementáciami daných štýlov, a to konkrétne v tom, že niektoré dodržiavajú vyššie spomenuté pravidlo a buď uvádzajú naozaj všetkých autorov (bez horného ohraničenia ich počtu) alebo uvádzajú len prvého a dopĺňajú skratku \uv{et al.}. Iné sa k tomu stavajú spôsobom uvedenia až troch autorov, po ktorých nasleduje skratka \uv{et al.}. Pri takomto zápise sa môže na jednej strane uľahčiť jednoznačná identifikácia zdroja, na strane druhej to môže interferovať s výkladom textu normy.
	
	Aj napriek niekoľkým nezrovnalostiam či odlišnostiam medzi rôznymi štýlmi tej istej normy je portál citace.com výborným manažérom citácií s kvalitne spracovaným generátorom citácií. Nehovoriac o tom, že pokrýva aj prípady citovania diel, ktoré nie sú v norme samotnej priamo uvedené. To je samozrejme pre užívateľa obrovským benefitom, a z jeho pohľadu napĺňa aj hlavnú myšlienku portálu \uv{citovat je snadné}.
	
	\section{Zotero}
	Ďalším z citačných manažérov plne podporujúcim normu ISO 690 je nástroj Zotero. Ten je dostupný vo forme doplnku pre internetové prehliadače rovnako však aj ako desktopová aplikácia aktuálne dostupná pre všetky platformy (t.j. Mac, Windows a Linux). Medzi jeho hlavné výhody patrí dostupnosť a cena, kompatibilita, pohodlnosť tvorby citácií a v neposlednom rade aj štatút open-source projektu. [popis sablony csl pro cit. manazer zotero, str. 58-59]
	
	Počiatky projektu Zotero siahajú do roku 2006, kedy bola vydaná jeho prvá verzia, vtedy ešte len ako doplnok pre internetový prehliadač Firefox. Od roku 2011 však už funguje aj ako samostatná desktopová aplikácia a bola pridaná aj podpora integrácie do iných internetových prehliadačov, akými sú napr. Safari, Opera alebo Chrome. Projekt ďalej pokračuje vo vývoji, ktorý je pod záštitou Centra pre históriu a nové média na Univerzite George Mason v štáte Virginia v Spojených štátoch amerických. [https://en.wikipedia.org/wiki/Zotero, changelogs]
	
	Z pohľadu funkcionality stavia Zotero, podobne ako citace.com, na jednoduchosti a špeciálne aj na minimalizácii zásahu autora do prípravy bibliografie. Zotero totiž ako jediný spomedzi citačných softvérov automaticky hľadá v aktuálne prehľadávanom obsahu v prehliadači bibliografické dáta, ktoré potom na jedno kliknutie umožní uložiť do knižnice bibliografických záznamov \verb+[https://www.zotero.org/#features-1]+. Takisto poskytuje možnosť dohľadania dokumentu podľa jednoznačného identifikátora, umožňuje vytvoriť bibliografický záznam aktuálne prehliadanej web stránky alebo podporuje import bibliografických záznamov z iných citačných nástrojov či pdf dokumentu. Samozrejmosťou je manuálne vytvorenie a úprava existujúcich záznamov. \verb+[https://www.zotero.org/support/getting_stuff_into_your_library]+
	
	Na roz(p)oznávanie informácií na webstránkach používa Zotero takzvané prekladače (translators) \verb+[https://www.zotero.org/support/quick_start_guide, https://www.zotero.org/support/translators]+. Tie dokážu automaticky detekovať knihovnícke záznamy, správy, časopisecké články a prípadne aj iné záznamy hodné citovania. V súčasnosti existuje vyše 300 rôznych prekladačov podporujúcich tisíce webov. Tie možno rozdeliť na niekoľko kategórií, a to knihovnícke katalógy (WorldCat, Voyager, Aleph a ďalšie), knihovnícke databázy (arXiv.org, EBSCO, JSTOR, Google Scholar a ďalšie), akademické vydavateľstvá svetového významu (Cambridge University Press, Oxford University Press, Elsevier a ďalšie), takisto aj rôzne populárne weby (Amazon, The New York Times, The Economist a ďalšie). Detekovanie bibliografických informácií samozrejme závisí priamo od navštívenej webstránky, kedy sa spolieha buď na samotné prekladače, niekedy špecifické pre danú webovú stránku, alebo na štandardnejší spôsob, a to použitie vstavaných metadát. Tie sú preferovane otvoreného formátu, ako napríklad COinS, Embedded RDF, Google/HighWire meta tagy a unAPI. [https://www.zotero.org/support/translators]
	
	Dohľadávanie záznamov podľa jednoznačných identifikátorov poskytuje ďalší spôsob jednoduchého vytvárania bibliografických záznamov. Zotero oproti portálu citace.com ponúka naviac, okrem jednoznačných identifikátorov ISBN a DOI, podporu aj pre identifikátor PubMed ID. Na získavanie metadát využíva bibliografické knihovny Library of Congress a WorldCat pre medzinárodné štandardné čísla kníh ISBN, CrossRef pre identifikátory digitálneho objektu DOI a Národné centrum pre biotechnologické informácie NCBI PubMed pre PubMed identifikátory.
	
	Doplnok Zotero pre prehliadače umožňuje zaznamenať aktuálne prehliadanú webstránku ako bibliografický záznam, a to jediným kliknutím. Okrem samotných metadát, ktoré je možné získať zo samotnej webstránky, ponúka doplnok Zotero aj možnosť zachytenia snímky webovej stránky v aktuálnej podobe v dátume citovania, resp. ukladania bibliografického záznamu. To môže byť veľmi užitočné pre užívateľa, a to najmä z pohľadu práce offline alebo samotného zaznamenia podoby webovej stránky v podobe v akej bola v dobe jej navštívenia.
	
	Zotero v základe ponúka niekoľko základných bibliografických a citačných štýlov a viac ako 6750 ďalších štýlov je možné nájsť v tzv. Zotero repozitári [https://www.zotero.org/styles]. Podobne ako v prípade citace.com, aj všetky tieto štýly sú napísané v jazyku CSL. [https://www.zotero.org/support/styles] Repozitár ponúka dovedna 8145 štýlov, avšak podobne ako to bolo v prípade citace.com, kvôli rôznym variantám a jazykovým mutáciám toho istého štýlu je počet unikátnych štýlov na hodnote 1301.
	
	Rôzne implementácie dostupných štýlov v repozitári nie sú rovnaké. Nejde pritom len o lokalizačné reťazce, ktoré sa pochopiteľne v rôznych jazykových mutáciách budú líšiť, ale je to napríklad aj konzistentnosť uvádzania údajov čo do použitia jednotného štýlu, formátu a interpunkcie. Takáto nekonzistentnosť je v rozpore s výkladom normy a základných princípov tvorby bibliografických citácií. Týka sa to napríklad anonymných diel, pri ktorých je autor neznámy. Norma uvádza, že v prípade anonymných diel odkazovaných v texte formou meno-dátum sa použije namiesto mena skratka \uv{Anon}. Ak zoberieme v úvahu konkrétny štýl, a to \textit{ISO-690 (author-date, Czech)} [https://www.zotero.org/styles/iso690-author-date-cs] alebo \textit{ISO-690 (author-date, no abstract, French)} môžeme si všimnúť, že táto skratka je v citácii v texte písaná verzálkami, pričom ak je tvorca známy, jeho priezvisko (ktoré sa v tomto prípade typicky uvádza bez mena) už verzálkami písané nie je. Oveľa väčšieho prehrešku sa však dopúšťa implementácia anglická -- \textit{ISO-690 (author-date, English)}, ktorá žiadnu skratku \uv{Anon} nepoužíva a v prípade že je autor neznámy, do citácie v texte vypíše názov diela. To je v rozpore s výkladom normy o anonymnom diele, rovnako však aj s konceptom formy citovania meno-dátum, pretože žiadne meno ani informácia že ide o autora neznámeho uvedené nie sú. Rovnakého prehrešku sa dopúšťajú aj ostatné dostupné štýly \textit{ISO-690 (author-date, French)} a \textit{ISO-690 (author-date, Spanish)}, pričom španielska verzia sa to snaží riešiť aspoň vizuálnym odlíšením názvu diela uvedením v takýchto zátvorkách «~». Použitie skratky \uv{Anon} správne rieši iba jediný štýl v repozitári, a to \textit{ISO-690 (author-date, Slovak)}.
	
	V prípade anonymných diel (resp. záznamov, kde žiadny tvorca nie je uvedený) stojí za zmienku aj formát bibliografického záznamu. Podľa normy by mal bibliografický záznam v prípade citovania formou meno-dátum obsahovať na prvej pozícii mená tvorcov, nasledované rokom (dátumom) a následne názvom diela a ďalšími údajmi. Štýl \textit{ISO-690 (author-date, Slovak)}, ktorý citáciu v texte riešil ako jediný správne, už pri bibliografickom zázname porušuje konzistentnosť. Pri uvádzaní skratky \uv{Anon} ju totiž vypíše malými písmenami a nie verzálkami ako tomu je v prípade, ak je tvorca známy. Španielska verzia \textit{ISO-690 (author-date, Spanish)} vypíše v zázname na prvom mieste názov diela namiesto akejkoľvek informácie o tvorcoch, po ktorom nasleduje rok vydania a za ním sa už názov diela neopakuje, ale pokračuje sa v ďalších údajoch. To samozrejme nezodpovedá výkladu normy, avšak na druhej strane to nezapríčiní chybné vypísanie interpunkcie či medzier medzi jednotlivými položkami záznamu. K takémuto chybnému výpisu už ale dochádza pri použití štýlov \textit{ISO-690 (author-date, English)} a \textit{ISO-690 (author-date, French)}. Správne ošetrenie prípadu s anonymným tvorcom riešia zvyšné dva štýly \textit{ISO-690 (author-date, Czech)} a \textit{ISO-690 (author-date, no abstract, French)}.
	
	U metód citovania číselným odkazom alebo priebežnými poznámkami norma umožňuje použitie názvu diela ako prvého elementu bibliografického záznamu. V csl repozitári nájdeme aj štýly implementujúce citačnú metódu číselných odkazov, pričom tieto v prípade anonymných diel buď používajú skratku \uv{Anon} alebo bibliografický záznam začína názvom diela. Vo všetkých prípadoch ide teda o korektnú implementáciu výkladu normy.
	
	\section{JabRef}
	
	JabRef je ďalším z citačných manažérov. Ide o grafickú aplikáciu plne implementovanú v jazyku Java, ktorá sa zameriava práve na BibTeX a BibLaTeX a prácu s bib formátom súborov pre ukladanie bibliografických databáz. Samozrejme je možné použiť aj iné formáty súborov, ktoré je možné do programu bez problémov importovať. JabRef je multiplatformovým a open source projektom, čo ho radí medzi najobľúbenejšie citačné manažéry súčasnosti /alternativeto.net/.
	
	/http://www.jabref.org/
	
	Pokiaľ sa v prípade Citation Style Language hovorí o citačných štýloch ako o štýloch, ktoré môžeme aplikovať na bibliografický záznam a vygenerovať tak citáciu a bibliografickú referenciu, v prípade programu JabRef sa používa označenie \textit{filtre na exportovanie}\footnote{angl. export filters}. V obdobnom význame však ide o šablónu/formát, podľa ktorého prebieha exportovanie do vybraného citačného štýlu. Konkrétne sú v tomto prípade na definovanie \textit{filtrov na exportovanie} použité tzv. \textit{layout} súbory. Tie obsahujú kolekciu vstavaných formátovacích rutín, ktoré špecifikujú daný citačný štýl a práve podľa nich prebieha samotný export.
	
	Základným a jediným požiadavkom na vytvorenie nového validného \textit{filtra} je existencia súboru s príponou \texttt{.layout}. Tieto súbory je možné vytvoriť v obyčajnom textovom editore a následne ich pomocou základnej funkcionality programu JabRef importovať a používať. Jeden \textit{filter na exportovanie} môže pozostávať z jedného alebo viacerých \texttt{.layout} súborov. V základe je k dispozícii jeden predvolený filter na exportovanie všeobecného typu záznamu. Typicky je však nutné použiť viaceré \texttt{.layout} súbory, pričom každý samostatne pokrýva konkrétny typ záznamu. V mennej konvencii programu JabRef sú súbory pomenované \texttt{entrytype.layout}, kde \texttt{entrytype} je meno konkrétneho typu záznamu.
	Okrem toho je v niektorých prípadoch žiadúce mať k dispozícii aj pomocné \texttt{.layout} súbory, a to konkrétne dvojicu \texttt{begin.layout} a \texttt{end.layout} súborov. To je vhodné v prípade použitia exportovania do formátu \textit{html} alebo \textit{xml} a jeho odvodenín. V týchto prípadoch je v súbore \texttt{begin.layout} uložená hlavička a v \\texttt{end.layout} pätička súboru, ktoré sú potom následne automaticky pripojené k exportovanej položke.

	\paragraph{Formát \texttt{.layout} súboru}\hfill\\
	
	Ako už bolo spomenuté, \texttt{.layout} súbory môžu byť vytvorené jednoducho v textovom editore a to pomocou niekoľkých základných značkovacích príkazov. Syntax značkovania je veľmi podobná \TeX -ovému značkovaniu, nakoľko jednotlivé príkazy sú uvodené práve spätným lomítkom (ako tomu je aj u príkazov v \TeX u).
	
	Keďže program JabRef je zameraný na podporu bib formátu súborov, po prvé je potrebné zahrnúť jednotlivé polia, ktoré takýto bib súbor obsahuje. V syntaxi \texttt{.layout} súborov sú príslušné príkazy \verb|\author|, \verb|\editor|, \verb|\title| a ďalšie. Tieto príkazy slúžia na priame odkazovanie sa na príslušné polia v bib súbore, pričom sú priamo spracované na výstup.
	
	Okrem toho je však potrebné tieto polia nejakým spôsobom sformátovať a práve na tento účel slúži príkaz \verb|\format| a triedy\footnote{Java triedy} na formátovanie jednotlivých polí\footnote{angl. field formatter}. Vyvolanie formátovania je potom možné zavolať príkazom \verb|\format| priamo nasledovaným zoznamom tried formátovania v hranatých zátvorkách, ktoré sa majú použiť. Za tým je uvedený príkaz, ktorý odkazuje na dané pole, alebo ľubovoľný textový reťazec na spracovanie, umiestnený v zložených zátvorkách. Príklad takéhoto formátovacieho príkazu môže vyzerať nasledovne:

	\begin{verbatim}
		\format[HTMLChars,ToUpperCase]{\author},
	\end{verbatim}
	
	\noindent kde \verb|\format| je formátovací príkaz, \texttt{HTMLChars} a \texttt{ToUpperCase} sú formátovacie triedy a \verb|\author| je výraz, na ktorom sa má dané formátovanie použiť. Možnosti formátovania sú ešte o čosi bohatšie, avšak cieľom bolo predstavenie základnej funkcionality a použitia.
	
	%%%%
	
	Implementácia programu JabRef v jazyku Java sa z pohľadu funkcionality v mnohom podobá \TeX ovej implementácii BibLaTeXu. Množina funkcií je veľmi podobná, napríklad čo sa týka formátovania výstupu. V základe JabRef ponúka niekoľko desiatok formátovacích tried. Tie by bolo možné rozdeliť na dve skupiny, a to triedy zamerané na spracovanie vstupu a triedy zamerané priamo na formátovanie vstupného reťazca. Do prvej kategórie spadajú napríklad
	
	\begin{itemize}
	\item \texttt{HTMLChars} -- nahradzuje špeciálne znaky \TeX u (napr. \verb|\"{a}|, \verb|\sigma|) ich príslušnou \textsc{html} reprezentáciou a prekladá \LaTeX ové príkazy (napr. \verb|\emph|, \verb|\texttt|, \verb|\underline|) do \textsc{html} ekvivalentov
	\item \texttt{XMLChars} -- analogicky, nahradzuje špeciálne znaky \TeX u ich príslušnou \textsc{xml} reprezentáciou
	\item \texttt{RemoveLatexCommands} -- odstraňuje \LaTeX ové príkazy zo vstupného reťazca
	\end{itemize}
	
	\noindent a do tej druhej napríklad
	
	\begin{itemize}
	\item \texttt{CurrentDate} -- dáva na výstup aktuálny čas, bez zadania argumentu vo formáte \textsc{yyyy.mm.dd hh:mm:ss z}, uvedením argumentu sa tento formát môže prispôsobiť podľa zadaného textového reťazca
	\item \texttt{JournalAbbreviator} -- skracuje vstupný text podľa dostupného zoznamu skratiek časopisov
	\item \texttt{Ordinal} -- nahradzuje základnú číslovku rádovou číslovkou
	\item \texttt{ToUpperCase} -- zmení všetky znaky daného reťazca na veľké písmená
	\end{itemize}
	
	\noindent Ďalšou podobnou črtou s BibLaTeXom je poskytovanie základných funkcií potrebných naprieč množstvom citačných štýlov. Takým je napríklad spracovávanie zoznamu autorov, ktoré je viac-menej univerzálne a nie je preto potrebné implementovať túto funkcionalitu pre každý citačný štýl zvlášť. Ide predovšetkým o možnosti na formátovanie poradia mena a priezviska autorov, skracovanie mien autorov, definovanie počtu autorov, ktorí sa majú vypísať na výstup, definovanie oddeľovača mien autorov a mnohé ďalšie. Všetky tieto voľby je možné špecifikovať v jednom formátovacom príkaze. Formátovací príkaz \texttt{Authors()} bez argumentov je ekvivalentný príkazu s prednastavenými hodnotami
	
	\begin{verbatim}
	Authors(FirstFirst,Initials,FullPunc,Comma,And,inf,EtAl= et al.).
	\end{verbatim}
	
	\noindent Všetky voľby definované pre tento formátovací príkaz sú bežne použiteľné pre drvivú väčšinu používaných citačných štýlov. V prípade potreby ďalších možností je možné implementovať príslušné rozhranie a tým si vytvoriť vlastné formátovacie príkazy.
	
	\noindent Ako ultimátnou možnosťou formátovania mien autorov je použitie priamo syntaxe BibTeXu. Táto možnosť je v programe JabRef dostupná od verzie 2.2. Vďaka vlastnostiam BibTeXu je možné dosiahnuť najvyššiu flexibilitu formátovania, avšak na druhej strane je implementácia v tejto syntaxi veľmi ťažkopádna.
	
	/http://help.jabref.org/en/CustomExports/
	
	V základnej implementácii ponúka JabRef podporu aj pre \textit{citačný štýl} ISO 690. Definuje zhruba dve desiatky typov dokumentov, ktoré je možné použiť. Ďalšie sa samozrejme dajú dodefinovať alebo upraviť existujúce podľa potreby. Množina preddefinovaných typov obsahuje základné typy ako sú kniha, článok, periodikum, patent a ďalšie, ako aj špecifickejšie v podobe nahrávok, grafického diela či emailovej správy. Podľa názvov súborov by sa dalo predpokladať, že niekoľko typov tvorí nadstavbu nad tými štandardnými v podobe ich elektronických ekvivalentov. Nahliadnutím do definície daných \texttt{.layout} súborov sa však o ekvivalentné typy veľmi nejedná. Ekvivalencia by sa totiž v takýchto prípadoch dala očakávať na úrovni rozšírenia výpisu o dostupnosti, dátume citovania či type média u elektronických variánt. Porovnaním daných súborov sa však rozdiely nachádzajú aj v poradí výpisu prvkov či formáte jednotlivých elementov, čo samozrejme naráža na rozpory aj so samotnou normou.
	
	Okrem nezrovnalostí na úrovni definovaných typov dokumentov sa vynárajú ďalšie aj pri náhľade do \texttt{.layout} súborov. Základnou problémovou doménou sa zdajú byť napevno nastavované interpunkčné symboly oddeľujúce jednotlivé elementy bibliografického záznamu. To v prípade absencie niektorého z elementov spôsobuje nekonzistentný výpis interpunkcie v rámci celého zoznamu bibliografických záznamov.
	
	JabRef stavia na povinných a voliteľných poliach jednotlivých typov diel. V prípade nevyplnenia tých povinných však nezapríčiní zlyhanie výpisu požadovaného bibliografického záznamu. To je samozrejme v súlade s interpretáciou normy [od citace.com] kedy sa má v prípade nedostupnosti daného údaju tento údaj vynechať a pokračovať ďalším. Spôsobuje to však vyššie popísanú nekonzistentnosť v interpunkcii.
	
	Ďalšou zásadnou chybou v implementácii je spracovávanie polí na vstupe a ich výskyt vo výstupnom bibliografickom zázname. V samotnom programe JabRef, ako aj pri importe z bib súboru, funguje mapovanie polí daného typu dokumentu do internej reprezentácie programu na vysokej úrovni. Problémom zostávajú práve spomínané filtre na exportovanie, ktoré definujú podobu samotného výstupu. V prípade exportovania podľa štandardu ISO 690, dané \texttt{.layout} súbory pokrivkávajú v dodržiavaní normy. Týka sa to napríklad totálnej absencie údaju DOI pri článkoch, ako aj akomkoľvek inom type dokumentu, podpory štandardných identifikátorov obmedzených na množinu ISBN a ISSN, použitia zastaraných polí, ktoré sa potom vôbec nedostanú na výstup, chybného poradia niektorých elementov (prevažne štandardných identifikátorov, ktoré sa u všetkých typov nachádzajú až za poznámkovou časťou) a v neposlednom rade napríklad aj napevno definovaných reťazcov, ktoré by mali byť reťazcami lokalizačnými.
	
\chapter{Balík Bib\LaTeX}
Balík Bib\LaTeX\, aktuálne podporuje niekoľko citačných štýlov. Oficiálnu podporu pre normu ISO 690 však zatiaľ neposkytuje. V tejto kapitole sa preto autor zameria na existujúce riešenia normy ISO 690 pre balík Bib\LaTeX.

	\section{Porovnanie s jazykom CSL}
	\section{Neoficiálny štýl normy ISO 690}

\chapter{Implementácia}
	\section{Odchýlky od normy}

\chapter{Slovenská lokalizácia Bib\LaTeX u}

\chapter{Záver}
\end{document}
